## 1.Encapsulation
Encapsulation คือ การเก็บข้อมูลกับวิธีจัดการข้อมูลนั้นไว้ในกล่องเดียวกัน โดยไม่ให้ใครมาแก้ข้อมูลตรงๆ ได้ เหมือนกับการที่เรามีรีโมตทีวี เรากดปุ่มเปลี่ยนช่องได้ แต่เราไม่ต้องไปยุ่งวงจรข้างใน เพราะเราแค่ใช้มันตามวิธีที่เขาให้ใช้ โดยทั้งปลอดภัย ไม่พังง่าย แล้วก็ควบคุมได้ว่าใครจะทำอะไรกับข้อมูลบ้าง

## 2.Inheritance
Inheritance คือการสืบทอดคุณสมบัติ พ่อแม่มีอะไร ลูกก็เอาไปใช้ได้ เหมือนเราสร้างคลาสแม่ไว้ก่อน แล้วคลาสลูกก็เอาฟังก์ชันหรือข้อมูลจากแม่มาใช้ต่อ ไม่ต้องเขียนใหม่ให้เสียเวลา จะเพิ่มหรือปรับให้ต่างก็ได้

## 3.Polymorphism
Polymorphism หมายถึง สิ่งเดียวกัน แต่ทำได้หลายแบบ ประมาณว่าเรามีปุ่ม 'สั่งให้พูด' แล้วหมาก็เห่า แมวก็ร้อง นกก็ร้องจิ๊บๆ เราสั่งเหมือนกัน แต่แต่ละตัวตอบสนองไม่เหมือนกัน 

## 4.Abstraction
Abstraction คือการซ่อนรายละเอียดที่ไม่จำเป็นออกไป แล้วโชว์แค่ส่วนที่เราต้องใช้ ก็เหมือนเราใช้มือถือ เราแค่กดโทร แต่เราไม่ต้องรู้ว่าข้างในมันทำงานยังไง ซ่อนความซับซ้อนไว้ข้างใน ให้เราใช้งานได้ง่ายๆ 

